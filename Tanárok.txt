Angol tanfolyam pályaelhagyó tanároknak

[Fotó]
Üdvözlöm! Dobos Vera vagyok, a FluentBiz angoltanára. 
Célom, hogy a jelenlegi nehéz helyzetben lévő, pályaelhagyó tanárokat angoltudásuk fejlesztésében segítsem, hogy ezáltal el tudjanak helyezkedni egy új szakmában. 
Bővebben ide kattintva olvashat rólam (angolul).


A jelentkezés lezárult, a tanfolyamok elindultak.

Üzleti angol tanfolyam irodai munkához (középhaladó), online
Üzleti angol mini-kurzus állásjelentkezéshez (haladó és erős haladó), online

A tanfolyamra azon tanárok jelentkezhetnek, akik az új pedagógus életpálya-törvény miatt felmondtak munkahelyükön, és karriert szeretnének váltani. Az online tanfolyam célja, hogy a résztvevők munkavállalását könnyítse egy magasabb szintű angol nyelvtudással.

Ezen a tanfolyamon ingyen vehet részt, ha az alábbiak mind igazak önre:

   - ön eddig pedagógusként dolgozott (általános-, vagy középiskolai tanár, óvópedagógus, vagy gyógypedagógus), de nemrég felmondott, jelenleg munkanélküli, és úgy döntött, szakmát vált;
   - már van egy alap angoltudása, de szeretné ezt fejleszteni, hogy irodai munkakörnyezetben használni is tudja (középhaladó csoport), vagy hogy állást találjon egy új szakmában (haladó csoportok);
   - van ideje heti két órán (aktívan) részt venni, és legalább ugyanennyi időt rá tud szánni plusz gyakorlásra (házi feladat);
   - elkötelezett a saját fejlődése mellett;
   - van számítógépe, kamerája és mikrofonja (vagy az órák idejére kölcsön tud kérni);
   - részt tud venni az órákon: az órák időpontja lejjebb olvasható.

A tanfolyamok leírása:

Mi az az üzleti angol? A tanfolyamokon ún. üzleti angolt fogunk tanulni, ami hagyományos angolórát jelent, annyi különbséggel, hogy a nyelv munkahelyi használatára fókuszálunk. Tehát mind a felmerülő témák, mind a szókincs irodai környezetre (középhaladó csoport), vagy állásjelentkezésre (haladó csoportok) vonatkozik. Ezek tehát alapvetően nem állásinterjúra felkészítő órák, sem üzleti ismereteket átadó alkalmak, hanem angolórák.

A különböző tanfolyamok leírásához kattintson az alábbi dobozban a címükre! Mindenki csak a saját szintjének megfelelő tanfolyamon vehet részt.


[3 lenyitható fül a tanfolyamokról:]

Üzleti angol irodai munkához (középhaladó tanfolyam)
----------------------------------------------------

A tanfolyam célja: az angol nyelv fejlesztése irodai munkához. Az alapvető nyelvtani ismeretek ismétlése, szókincsbővítés, valamint beszéd-, írás-, olvasás- és szöveghallgatási készségek fejlesztése az irodai munkakörnyezetre vonatkozóan, azon belül változatos témákban.

A résztvevők nyelvi szintje: A2, A2+.

A csoport 12-16 fős, és összesen 12 óránk lesz (mindegyik 60 perces). 

Az órák időpontja: kedd és péntek 13:30-14:30.

A tanfolyamon a Linguahouse kiváló minőségű digitális anyagait fogjuk használni (nyomtatható pdf dokumentumok).

A tanfolyam tervezett menetrendje (a résztvevők igényeinek függvényében, valamint előre nem látható körülmények miatt módosulhat!):
Frissítés: A tanfolyam nov. 28-án kezdődik és január 19-én véget ér!

Unit 1:
Your company, Work space, Exchanging information, Office equipment and supplies, Receiving a visitor, Review 1

Unit 2:
Present tenses, Eating out, Job interviews, Dressed for business, Asking questions 1, Review 2



Üzleti angol állásjelentkezéshez (haladó mini-kurzus)
----------------------------------------------------

A tanfolyam célja: szókincsbővítés az állásjelentkezés különböző fázisaihoz kapcsolódóan. Az utolsó órán a résztvevők gyakorlásképpen egymást interjúztatják.

A résztvevők nyelvi szintje: B1, B1+.

A csoport 8-12 fős, és összesen 8 óránk lesz (mindegyik 60 perces).

Az órák időpontja: hétfő és csütörtök 13:30-14:30.

A tanfolyamon a Linguahouse kiváló minőségű digitális anyagait fogjuk használni (nyomtatható pdf dokumentumok).

A tanfolyam tervezett menetrendje (a résztvevők igényeinek függvényében, valamint előre nem látható körülmények miatt módosulhat!):

Frissítés: A tanfolyam nov. 27-én kezdődik!

Nov 27: The career ladder

Nov 30: Career crossroads

Dec 4:   Unusual CV mistakes

Dec 7:   Video CV

Dec 18: Job hunting

Dec 21: Endless job interviews

???: Attending a job interview

???: Job interview stories



Üzleti angol állásjelentkezéshez (erős haladó mini-kurzus)
----------------------------------------------------------

A tanfolyam célja: szókincsbővítés az állásjelentkezés különböző fázisaihoz kapcsolódóan. Az utolsó órán a résztvevők gyakorlásképpen egymást interjúztatják.

A résztvevők nyelvi szintje: B2, B2+.

A csoport 8-12 fős, és összesen 8 óránk lesz (mindegyik 60 perces).

Az órák időpontja: hétfő és csütörtök 15:00-16:00.

A tanfolyamon a Linguahouse és a OneStopEnglish kiváló minőségű digitális anyagait fogjuk használni (nyomtatható pdf dokumentumok).

A tanfolyam tervezett menetrendje (a résztvevők igényeinek függvényében, valamint előre nem látható körülmények miatt módosulhat!):

Frissítés: A tanfolyam nov. 27-én kezdődik!

Nov 27: Selling yourself

Nov 30: Writing a resume

Dec 4: Get your CV past the bots

Dec 7 : Cover letter

Dec  18:  Job interviews

Dec  21:  The job interview

???: Is it ever OK to lie in an interview?

???: Job interview practice



Részletek:

Az órák online, Zoom-on keresztül kerülnek megtartásra, és csak számítógépről (asztali számítógép vagy laptop) bejelentkezve, kamerát bekapcsolva lehet rajtuk részt venni. Csak azok jelentkezzenek, akik tudják ezt teljesíteni! Mobil eszközökről (tablet, telefon, stb.) nem érhető el minden funkció a Zoomban, és a képernyő is túl kicsi, így nem lehet az órákon teljes értékűen részt venni; ezért sajnos csak a számítógépes használatot tudom elfogadni.

A beiratkozás előtt egy kérdőívet és egy szintfelmérő tesztet kell kitölteni. Ezek garantálják, hogy csak pályaelhagyó pedagógusok vesznek részt az órákon, valamint, hogy a csoportban mindenki hasonló szinten áll, hogy hatékony legyen a tanulás.

Jelentkezéshez kattintson az alábbi gombra!

[JELENTKEZEM]


Kérdése van?
[Írjon üzenetet!]